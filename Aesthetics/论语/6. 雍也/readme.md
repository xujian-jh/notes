# 雍也

## 1. 子曰：“雍也可使南面。”

- 冉雍（前522年－？），字仲弓，春秋末年鲁国（今山东曲阜）人。仲弓与冉有、冉伯牛同族。

## 2. 仲弓问子桑伯子，子曰：“可也简。”仲弓曰：“居敬而行简，以临其民，不亦可乎？居简而行简，无乃大简乎？”子曰：“雍之言然。”

- 子桑即“子桑户”。又名“子桑伯子”。鲁人，古代的隐士，和子舆是朋友。
  - 《庄子·大宗师》：“子舆与子桑友，而霖雨十日。 子舆曰：‘子桑殆病矣！’裹饭而往食之。至子桑之门，则若歌若哭，鼓琴曰：‘父邪！母邪！天乎！人乎！’有不任其声而趋举其诗焉。”子舆入。曰：子之歌声。何故若是。曰：吾思夫使我至此极者而不得也。父母岂欲吾贫哉。天地岂私贫我哉。然而至此极者。命也。
  - 《庄子·大宗师》：“子桑户死，未葬。 孔子闻之，使子贡往待事焉。或编曲，或鼓琴，相和而歌曰：‘嗟来桑户乎！嗟来桑户乎！而已返其真，而我犹为人猗！’”

## 3. 哀公问：“弟子孰为好学？”孔子对曰：“有颜回者好学，不迁怒，不贰过。不幸短命死矣！今也则亡，未闻好学者也。”

## 4. 子华使于齐，冉子为其母请粟。子曰：“与之釜。”请益。曰：“与之庾。”冉子与之粟五秉。子曰：“赤之适齐也，乘肥马，衣轻裘。吾闻之也，君子周急不继富。”

- 公西赤（前509年或前519年—？），字子华，又称公西华，今河南省濮阳市濮阳县人，东周时期鲁国学者、孔子弟子，孔门七十二贤之一。
- 冉求（前522年—？），字子有，通称“冉有”，尊称“冉子”，鲁国（今山东省菏泽市冉贤集）人。周文王第十子冉季载的嫡裔。春秋末年著名学者、孔子门徒。
- 釜（fǔ），一釜约等于六斗四升。
- 庾（yǔ），一庾等于二斗四升。
- 秉（bing），一秉约十六斛。五秉则是八十斛。

## 5. 原思为之宰，与之粟九百，辞。子曰：“毋！以与尔邻里乡党乎！”

- 原宪（公元前515年—？），字子思，别称原思、原思仲、原仲宪。春秋末年宋国商丘人。孔子弟子，孔门七十二贤之一。
  - 《庄子》：原宪居鲁，环堵之室，茨以生草；蓬户不完，桑以为枢而瓮牖；二室褐以为塞，上漏下湿，匡坐而弦歌。子贡乘大马，中绀而表素，轩车不容巷，往见原宪。原宪华冠縰履，杖黎而应门。子贡曰：“嘻！先生何病？”原宪应之曰：“宪闻之，无财谓之贫，学而不能行谓之病。今宪贫也，非病也。”子贡逡巡而有愧色。原宪笑曰：“夫希世而行，比周而友，学以为人，教以为己，仁义之慝，舆马之饰， 宪不忍为也。”

## 6. 子谓仲弓曰：“犂牛之子騂且角，虽欲勿用，山川其舍诸？”

- 犂牛之子，耕牛一般不能做祭祀之用，耕牛后代出色能做祭祀之用。
  - 何晏集解：“言父虽不善，不害於子之美。”
- 骍（xīng），意思是赤色的马和牛，亦泛指赤色。

## 7. 子曰：“回也，其心三月不违仁，其馀则日月至焉而已矣。”

## 8. 季康子问：“仲由可使从政也与？”子曰：“由也果，于从政乎何有？”曰：“赐也，可使从政也与？”曰：“赐也达，于从政乎何有？”曰：“求也，可使从政也与？”曰：“求也艺，于从政乎何有？”

- 季康子，即季孙肥，春秋时期鲁国的正卿。姬姓，季氏，名肥。谥康，史称“季康子”。
  - 季平子生季桓子，季桓子生季康子。季康子，事鲁哀公，此时鲁国公室衰弱，以季氏为首的三桓强盛，季氏宗主季康子位高权重，是当时鲁国的权臣。
- 仲由（前542年―前480年），字子路，又字季路，鲁国卞人。
- 端木赐（公元前520年－公元前456年），复姓端木，字子贡（古同子赣），以字行。
- 冉求（前522年—？），字子有，通称“冉有”，尊称“冉子”，鲁国（今山东省菏泽市冉贤集）人。周文王第十子冉季载的嫡裔。

## 9. 季氏使闵子骞为费宰。闵子骞曰：“善为我辞焉。如有复我者，则吾必在汶上矣。”

- 闵损（前536年－前487年），字子骞，东周春秋末期鲁国人。孔子弟子中，孔门十哲之一，以德行修养而著称，在这方面和颜渊齐名。
  - “母在一子寒，母去三子单。” 孔子赞曰：“孝哉！闵子骞，人不间于其父母昆弟之间。”
- 汶上，汶水之北。泛指春秋、战国时期齐国之地。后以“汶上”指归隐之地。

## 10. 伯牛有疾，子问之，自牖执其手，曰：“亡之，命矣夫！斯人也而有斯疾也！斯人也而有斯疾也！”

- 冉耕（前544年－？），冉氏，字伯牛。中国春秋时代末鲁国人，是孔子的学生，孔门十哲之一，曾任鲁国的中都宰，孔子很器重他。

## 11. 子曰：“贤哉回也！一箪食，一瓢饮，在陋巷。人不堪其忧，回也不改其乐。贤哉回也！”

## 12. 冉求曰：“非不说子之道，力不足也。”子曰：“力不足者，中道而废。今女画。”

- 说（yuè），同“悦”。
- 女，同“汝"。
- 画，划定界限，停止前进。

## 13. 子谓子夏曰：“女为君子儒，无为小人儒。”

- 卜商（公元前507年—公元前400年），姬姓，卜氏，名商，字子夏，尊称卜子（夏）。
  - 提出“仕而优则学，学而优则仕”的思想，主张“做官取信于民，然后才能使民效劳”。
  - 孔子去世后，孔门丧乱，前往魏国西河郡教学育人，收李悝、吴起为弟子，魏文侯尊为师傅。
  - 子夏不像颜回、曾参一样严守孔子之道，而是一位具有独创颇有经世倾向的思想家。

## 14. 子游为武城宰。子曰：“女得人焉尔乎？”曰：“有澹台灭明者，行不由径。非公事，未尝至于偃之室也。”

- 言偃（前506年—前443年），字子游，又称叔氏。汉族，春秋时吴地常熟人。孔门七十二贤弟子中唯一南方弟子。
- 复姓澹台，名灭明，字子羽，鲁国武城（今属山东临沂市平邑县南武城）人。孔子弟子，教育家。比孔子小三十九岁，孔门七十二贤之一。
  - 《大戴礼记·五帝礼》有载。澹台灭明投师孔子门下，孔子见他相貌丑陋而不愿收其为徒。因有碍于自己“有教无类”的主张，勉强收为弟子。后发现澹台灭明品德高尚、学风端正，于是感慨地说：“以貌取人，失之子羽。”澹台灭明听从孔子的教诲，刻苦学习，并加强自身修养，终于学有所成，跻身于当时的知名学者之列。他到吴国讲学时，其门徒达300之众，成为享誉大江南北的一代名师。

## 15. 子曰：“孟之反不伐，奔而殿。将入门，策其马，曰：‘非敢后也，马不进也。’”

- 孟之侧，别名孟之反，中国春秋时期鲁国三桓孟氏的支子。

## 16. 子曰：“不有祝鮀之佞而有宋朝之美，难乎免于今之世矣！”

- 祝鮀（tuó），字子鱼，卫国大夫，有口才，以能言善辩受到卫灵公重用。
  - 佞（nìng），巧谄高材也。《说文》
- 宋朝：宋国的公子朝，《左传》中曾记载他因美丽而惹起乱的事情。
- 康有为说：“衰世不尚德而好谀好色，有此佞美，则人爱悦。且但美而不佞，犹入门见嫉，必美而兼佞，乃可以邀宠免祸。非此难免，盖深叹之。此盖见卫灵公后有感之言。”

## 17. 子曰：“谁能出不由户？何莫由斯道也？”

## 18. 子曰：“质胜文则野，文胜质则史。文质彬彬，然后君子。”

## 19. 子曰：“人之生也直，罔之生也幸而免。”

- 直就是诚，就是内不自欺、外不欺人。
- 罔（wǎng），与直相对，不直。

## 20. 子曰：“知之者不如好之者，好之者不如乐之者。”

- 知之，明理，逻辑认同。
- 好之，喜好，情感认同。
- 乐之，和也，天人合一。
  - 与人和者，谓之人乐；与天和者，谓之天乐。《庄子·天道》

## 21. 子曰：“中人以上，可以语上也；中人以下，不可以语上也。”

## 22. 樊迟问知。子曰：“务民之义，敬鬼神而远之，可谓知矣。”问仁。曰：“仁者先难而后获，可谓仁矣。”

- 樊迟，即樊须，名须，字子迟。春秋末鲁国人。是孔子七十二贤弟子内的重要人物，继承孔子兴办私学，在儒家学派广受推崇的各个朝代享有较高礼遇。

## 23. 子曰：“知者乐水，仁者乐山；知者动，仁者静；知者乐，仁者寿。”

## 24. 子曰：“齐一变，至于鲁；鲁一变，至于道。”

## 25. 子曰：“觚不觚，觚哉！觚哉！”

- 觚（gu），中国古代的一种用于承酒的礼器，盛行于商晚期和西周，材质为青铜。
  - 春秋时期，觚的造型已发生变化，与商、西周不同。孔子对此感叹。

## 26. 宰我问曰：“仁者，虽告之曰：‘井有仁焉。’其从之也？”子曰：“何为其然也？君子可逝也，不可陷也；可欺也，不可罔也。”

- 宰予（前522年—前458年），姬姓，宰氏，名予，字子我，春秋末期鲁国人。孔子著名弟子，“孔门十哲”之子，“孔门十三贤”之一。
- 逝，往也，行也。意指行仁。
- 陷，此处指陷入井中。人在井外，尚可设法施救，而自陷入井非但无益于救人，反而会使已有的困境复杂和扩大，故引申为“加剧困境”。

## 27. 子曰：“君子博学于文，约之以礼，亦可以弗畔矣夫！”

- 约（yuē），本意为绳子， 引申意为拘束、限制。
- 畔：《说文》田界也，引申意为边缘化。

## 28. 子见南子，子路不说。夫子矢之曰：“予所否者，天厌之！天厌之！”

- 矢之：指天发誓。
- 否：指不合于礼。

## 29. 子曰：“中庸之为德也，其至矣乎！民鲜久矣。”

## 30. 子贡曰：“如有博施于民而能济众，何如？可谓仁乎？”子曰：“何事于仁，必也圣乎！尧舜其犹病诸！夫仁者，己欲立而立人，己欲达而达人。能近取譬，可谓仁之方也已。”

- 病：担忧。诸：“之乎”的合音。尧舜对此尚且感到为难呢。表示标准太高，虽尧舜也愁难以达到。
  - 子路问君子，子曰：“修己以敬。”曰：“如斯而已乎？”曰：“修己以安人。”曰：“如斯而已乎？”曰：“修己以安百姓。修己以安百姓，尧、舜其犹病诸！”
- 能近取譬（pì），汉语成语，比喻能推己及人，替别人着想。
