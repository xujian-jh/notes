# 公冶长

## 1. 子谓公冶长，“可妻也。虽在缧绁之中，非其罪也”。以其子妻之

- 缧绁（léi xiè）捆绑犯人的黑绳索。借指监狱；囚禁。

## 2. 子谓南容，“邦有道，不废；邦无道，免于刑戮。”以其兄之子妻之

## 3. 子谓子贱，“君子哉若人！鲁无君子者，斯焉取斯？”

## 4. 子贡问曰：“赐也何如？”子曰：“女器也。”曰：“何器也？”曰：“瑚琏也。”

- 端木赐（前520年－前446年），复姓端木，春秋末年卫国人，字子贡（古同子赣）。
- 女（rǔ）作“汝”。
- 瑚琏（hú liǎn）古代宗庙中的祭器。比喻有才能、有本领的人。

## 5. 或曰：“雍也，仁而不佞。”子曰：“焉用佞？御人以口给，屡憎于人。不知其仁，焉用佞？”

- 冉雍（前522年－？），字仲弓，春秋末年鲁国（今山东曲阜）人。冉雍与冉有、冉伯牛同族。

## 6. 子使漆雕开仕。对曰：“吾斯之未能信。”子说

- 漆雕开(公元前540-489)，字子开，又字子若，又说作子修。汉族，东周春秋时蔡国人。孔子的学生。在孔门中以德行著称，漆雕氏之儒的创始人，著有《漆雕子》十三篇。
- 说（yuè）作“悦”。

## 7. 子曰：“道不行，乘桴浮于海。从我者其由与？”子路闻之喜。子曰：“由也好勇过我，无所取材。”

- 桴（fú）用竹木编成的小筏子。
- 仲由（前542年－前480年），字子路，或称季路。

## 8. 孟武伯问：“子路仁乎？”子曰：“不知也。”又问。子曰：“由也，千乘之国，可使治其赋也，不知其仁也。”“求也何如？”子曰：“求也，千室之邑，百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”

- 冉求（前522年－？），名求，字子有，亦称冉有，东周春秋时代鲁国（今山东曲阜）人。孔子弟子，少孔子二十九岁。与冉伯牛、冉仲弓同族。
- 公西赤（前509年－？，一说前519年出生），字子華，魯國人。

## 9. 子谓子贡曰：“女与回也孰愈？”对曰：“赐也何敢望回。回也闻一以知十，赐也闻一以知二。”子曰：“弗如也！吾与女弗如也。”

## 10. 宰予昼寝。子曰：“朽木不可雕也，粪土之墙不可圬也，于予与何诛。”子曰：“始吾于人也，听其言而信其行；今吾于人也，听其言而观其行。于予与改是。”

- 宰予（前522年—前458年），姬姓，宰氏，名予，字子我，春秋末期鲁国人。
- 圬（Wu）：指泥工抹墙的工具，也作动词用，指把墙面抹平。
- 与：语气词，同“欤”。
- 诛：责备。

## 11. 子曰：“吾未见刚者。”或对曰：“申枨。”子曰：“枨也欲，焉得刚？”

- 申枨（chéng），字周，春秋时鲁国人，精通六艺，孔子七十二贤之一。

## 12. 子贡曰：“我不欲人之加诸我也，吾亦欲无加诸人。”子曰：“赐也，非尔所及也。”

## 13. 子贡曰：“夫子之文章，可得而闻也；夫子之言性与天道，不可得而闻也。”

## 14. 子路有闻，未之能行，唯恐有闻

- 最理想的学习状态应该是：学习 — 运用 — 再学习，形成一个正循环。

## 15. 子贡问曰：“孔文子何以谓之文也？”子曰：“敏而好学，不耻下问，是以谓之文也。”

- 孔圉（前6世纪－前480年），即孔文子，中国春秋时期卫国的卿。孔文子娶大子蒯聩的姐姐为妻，生子孔悝。前480年，孔文子去世，谥号文。

## 16. 子谓子产，“有君子之道四焉：其行己也恭，其事上也敬，其养民也惠，其使民也义。”

- 子产（？－前522年），姬姓，国氏，名侨，字子产，又字子美，谥成，又称公孙侨、公孙成子、东里子产、国子、国侨、郑乔，是春秋末期郑国的政治家、思想家、改革家。
  - 子产执政期间，改革内政，慎修外交，捍卫郑国利益，极受郑国百姓爱戴，后世对其评价甚高，将他视为中国历史宰相的典范，清朝的王源更推许他为春秋第一人。

## 17. 子曰：“晏平仲善与人交，久而敬之。”

- 晏婴（前578年－前500年），字仲，谥平，习惯上多称晏平仲，亦称晏子。
  - 据说晏婴身材短小，其貌不扬。但头脑机敏，能言善辩。灵公二十六年，晏弱病死，晏婴继任为上大夫。历任灵公、庄公、景公三朝，辅政长达52余年。曾在景公时用计除掉公孙接、田开疆、和古冶子这三名居功自傲的将军，亦即二桃杀三士。

## 18. 子曰：“臧文仲居蔡，山节藻梲，何如其知也？”

- 臧文仲（？－前617年），中国春秋时期鲁国政治人物，姬姓，臧孙氏，名辰，谥文，曾祖父臧僖伯，其父伯氏瓶。在鲁庄公、鲁僖公、鲁文公时代鲁国著名的贤大夫。他曾经废除关卡，以利通商。他评论禹汤桀纣，“禹、汤罪己，其兴也悖焉、桀、纣罪人，其亡也忽焉”。宋襄公欲合诸侯，臧文仲评价：“以欲从人，则可；以人从欲，鲜济。”
  - 孔子对臧文仲的评价并不佳。《论语、卫灵公》说：“臧文仲，其窃位者与！知柳下惠之贤而不与立也。”朱熹在《四书章句集注》中引范氏曰：“臧文仲为政于鲁，若不知贤，是不明也；知而不举，是蔽贤也。不明之罪小，蔽贤之罪大。故孔子以为不仁，又以为窃位。”
- 居蔡：居，作动词用，藏的意思。蔡，国君用以占卜的大龟。蔡这个地方产龟，因此把大龟叫“蔡”。臧文仲藏了一只大龟。
- 山节藻梲（zhuō）：节，柱上的斗拱。梲，房梁上的短柱。山节藻梲即指把斗拱雕成山形，在梲上绘上水草花纹。古时是装饰天子宗庸的做法。
  - 古时国有大事不决，就用龟甲来占卜。用于占卜的龟有六种，按照周礼的规定，六种龟各藏一个屋子，由专门的龟人来掌管。臧孙氏三代为鲁国掌龟大夫，臧文仲在大乌龟的屋子上刻有山形的斗拱和画有水藻的梁柱，这是国君的庙饰，而藏文仲却加以擅用，是违反礼制的，这样做当然称不上明智。

## 19. 子张问曰：“令尹子文三仕为令尹，无喜色；三已之，无愠色。旧令尹之政，必以告新令尹。何如？”子曰：“忠矣。”曰：“仁矣乎？”曰：“未知，焉得仁？”“崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之。之一邦，则又曰：‘犹吾大夫崔子也。’违之。何如？”子曰：“清矣。”曰：“仁矣乎？”曰：“未知。焉得仁？”

- 颛孙师（公元前504年—?），复姓颛孙、名师，字子张，春秋战国时期陈国人，孔门十二哲之一，受儒教祭祀。
- 斗子文，又名斗谷於菟，是楚国历史上著名的令尹之一，对楚国的强大和北上争霸，作出了突出的贡献。
- 陈文子，名须无，即田文子，谥文，齐庄公时大夫，与晏婴、崔杼等同时。孔子评价他清高。

## 20. 季文子三思而后行。子闻之，曰：“再，斯可矣。”

- 季文子（？—前568年12月3日），即季孙行父。春秋时期鲁国的正卿，前601年—前568年执政。

## 21. 子曰：“宁武子邦有道则知，邦无道则愚。其知可及也，其愚不可及也。”

- 宁武子，名俞，谥号“武子”，春秋时期卫国大夫，今山东菏泽牡丹区人。

## 22. 子在陈曰：“归与！归与！吾党之小子狂简，斐然成章，不知所以裁之。”

- 吾党：我的家乡。党是古代地方组织的名称，五百家为党。
- 狂简：志向远大而行为粗疏。

## 23. 子曰：“伯夷、叔齐不念旧恶，怨是用希。”

- 司马迁《史记·伯夷列传》
  - 孔子曰：“伯夷、叔齐，不念旧恶，怨是用希。”“求仁得仁，又何怨乎？”余悲伯夷之意，睹轶诗可异焉。其传曰：  
伯夷﹑叔齐，孤竹君之二子也。父欲立叔齐，及父卒，叔齐让伯夷。伯夷曰：“父命也。”遂逃去。叔齐亦不肯立而逃之。国人立其中子。于是伯夷﹑叔齐闻西伯昌善养老，盍往归焉。及至，西伯卒，武王载木主，号为文王，东伐纣。伯夷﹑叔齐叩马而谏曰：“父死不葬，爰及干戈，可谓孝乎？以臣弑君，可谓仁乎？”左右欲兵之。太公曰：“此义人也。”扶而去之。武王已平殷乱，天下宗周，而伯夷﹑叔齐耻之，义不食周粟，隐于首阳山，采薇而食之。及饿且死，作歌。其辞曰：“登彼西山兮，采其薇矣。以暴易暴兮，不知其非矣。神农﹑虞﹑夏忽焉没兮，我安适归矣？于嗟徂兮，命之衰矣！”遂饿死于首阳山。  
由此观之，怨邪非邪？或曰：“天道无亲，常与善人。”若伯夷、叔齐，可谓善人者非邪？积仁洁行如此而饿死！且七十子之徒，仲尼独荐颜渊为好学。然回也屡空。糟糠不厌，而卒蚤夭。天之报施善人，其何如哉？

## 24. 子曰：“孰谓微生高直？或乞醯焉，乞诸其邻而与之。”

- 微生高，孔子弟子。春秋鲁人。亦曰尾生高。以信义正直而著称。
  - 《国策·燕策》：“信如微生，期而不来，抱果柱而死。”
  - 《庄子·盗跖》：“尾生与女子期于梁下，女子不来，水至不去，抱梁柱而死。”
- 醯（xī）本意指醋，引申为酒。

## 25. 子曰：“巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。”

## 26. 颜渊、季路侍。子曰：“盍各言尔志？”子路曰：“愿车马、衣轻裘，与朋友共。敝之而无憾。”颜渊曰：“愿无伐善，无施劳。”子路曰：“愿闻子之志。”子曰：“老者安之，朋友信之，少者怀之。”

- 盍（hé），何不也。《玉篇》
- 伐善（fá shàn），夸耀自己的长处。
  - 朱熹集注：“伐，夸也。善，谓有能”。
- 施劳：施，表白。劳，功劳。

## 27. 子曰：“已矣乎！吾未见能见其过而内自讼者也。”

## 28. 子曰：“十室之邑，必有忠信如丘者焉，不如丘之好学也。”

- 邑（yì），初文见于商代甲骨文，古字形上部是“囗”（wéi），表示城市；下部为跪着的人形。邑也作为县的别称。上古时，诸侯国的国都也称作邑。
