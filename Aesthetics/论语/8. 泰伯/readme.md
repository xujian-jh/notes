# 泰伯

## 1. 子曰：“泰伯，其可谓至德也已矣！三以天下让，民无得而称焉。”

- 泰伯（？－？），一作太伯，姬姓，是周部落首领古公亶父长子，因为太王第三子季历的儿子昌有“圣瑞”，所以太王希望以季历为继承人，然后传位给昌。于是作为季历的兄弟泰伯与仲雍不忍发生王位争夺而同避居今无锡东南六十里之梅里，纹身断发，以示不可用。
  - 泰伯将中原当时农业等先进科技带至当时尚未开发的江南地区，故此土著崇尚泰伯的道义和对当地的贡献，归附者千余家，并且奉立泰伯为当地的君主，于前1096年自号句吴。泰伯死后无子，仲雍继立。

## 2. 子曰：“恭而无礼则劳，慎而无礼则葸，勇而无礼则乱，直而无礼则绞。君子笃于亲，则民兴于仁；故旧不遗，则民不偷。”

- 葸（xǐ），胆怯。
- 绞（jiǎo），费心思。

## 3. 曾子有疾，召门弟子曰：“启予足！启予手！《诗》云‘战战兢兢，如临深渊，如履薄冰。’而今而后，吾知免夫！小子！”

- 启：开启，曾子让学生掀开被子看自己的手脚。
  - 据《孝经》记载，孔子曾对曾参说过：“身体发肤，受之父母，不敢毁伤，孝之始也。”

## 4. 曾子有疾，孟敬子问之。曾子言曰：“鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。”

- 孟敬子（？－？），姬姓，鲁国孟孙氏第11代宗主，名捷，世称仲孙捷，谥号敬，是孟武伯的儿子。据说他是孟子的高祖父。
- 动容貌：使自己的内心感情表现于面容。
- 正颜色：使自己的脸色庄重严肃。
- 出辞气：出言，说话。指注意说话的言辞和口气。
- 鄙倍：鄙，粗野。倍同背，背理。
- 笾豆（biān dòu），竹制为笾，木制为豆。古代祭祀时盛祭品的两种器具。
- 有司：指主管某一方面事务的官吏，这里指主管祭祀、礼仪事务的官吏。

## 5. 曾子曰：“以能问于不能，以多问于寡；有若无，实若虚，犯而不校，昔者吾友尝从事于斯矣。”

## 6. 曾子曰：“可以托六尺之孤，可以寄百里之命，临大节而不可夺也。君子人与？君子人也。”

## 7. 曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”

## 8. 子曰：“兴于诗，立于礼。成于乐。”

## 9. 子曰：“民可使由之，不可使知之。”

## 10. 子曰：“好勇疾贫，乱也。人而不仁，疾之已甚，乱也。”

## 11. 子曰：“如有周公之才之美，使骄且吝，其馀不足观也已。”

## 12. 子曰：“三年学，不至于谷，不易得也。”

- 谷，两山之间狭长而有出口的夹道或水道。

## 13. 子曰：“笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。”

## 14. 子曰：“不在其位，不谋其政。”

## 15. 子曰：“师挚之始，关雎之乱，洋洋乎！盈耳哉。”

- 师挚，鲁乐师名挚也。
- 关雎之乱，乐之卒章也，合奏乐。

## 16. 子曰：“狂而不直，侗而不愿，悾悾而不信，吾不知之矣。”

- 狂者心必直；今不直，是其狂亦非真。
- 未成器之人曰侗。倥侗，童蒙也。古作空同。
- 悾悾（kōng kōng），诚恳之貌。

## 17. 子曰：“学如不及，犹恐失之。”

## 18. 子曰：“巍巍乎！舜禹之有天下也，而不与焉。”

- “尧以不得舜为己忧，舜以不得禹、皋陶为己忧。夫以百亩之不易为己忧者，农夫也。分人以财谓之惠，教人以善谓之忠，为天下得人者谓之仁。是故以天下与人易，为天下得人难。孔子曰：‘大哉尧之为君！惟天为大，惟尧则之，荡荡乎民无能名焉！君哉舜也！巍巍乎有天下而不与焉！’尧舜之治天下，岂无所用其心哉？亦不用于耕耳。”

## 19. 子曰：“大哉，尧之为君也！巍巍乎！唯天为大，唯尧则之。荡荡乎！民无能名焉。巍巍乎！其有成功也；焕乎，其有文章！”

- 巍巍乎，高大之称也。

## 20. 舜有臣五人而天下治。武王曰：“予有乱，臣十人。” 孔子曰：“才难，不其然乎？唐虞之际，于斯为盛。有妇人焉，九人而已。三分天下有其二，以服事殷。周之德，其可谓至德也已矣。”

- 五人：指禹、稷、契、皋陶、伯益。
- 十人：指周公姬旦、召公姬奭、太公姜尚等，其中包括武王的妻子邑姜，其他九人治外，邑姜治内。所以下文说：“有妇人焉，九人而已。”
- 唐虞之际：指唐尧、虞舜之后。之际，之后。传说尧在位的时代叫唐，舜在位的时代叫虞。
- 斯：这，指周武王的时代。
- 三分天下有其二：据说当时天下分为九州，归周的已有荆、梁、雍、豫、徐、扬六州，只剩下青、兖、冀三州属殷纣王了。

## 21. 子曰：“禹，吾无间然矣。菲饮食，而致孝乎鬼神；恶衣服，而致美乎服冕；卑宫室，而尽力乎沟洫，吾无间然矣。”

- 菲（fěi），微、薄。
- 服冕（fú miǎn），古时祭服。
- 沟洫（gōu xù），本意田间水道，借指农田水利。
